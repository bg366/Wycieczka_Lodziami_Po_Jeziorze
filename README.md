# Wycieczka_Lodziami_Po_Jeziorze

Link do repozytorium: https://github.com/bg366/Wycieczka_Lodziami_Po_Jeziorze

Po jeziorze w godzinach od Tp do Tk organizowane są rejsy wycieczkowe dwiema łodziami
motorowymi o pojemności N1 i N2 pasażerów . Wejście i zejście z łodzi odbywa się pomostami
połączonymi z molo o pojemności K (K<Ni) każdy. Wejścia te są bardzo wąskie, więc możliwy jest w nich jedynie ruch w jedną stronę w danej chwili czasu. Na łodzie próbują dostać się pasażerowie z
tym, że nie może ich wejść więcej niż Ni, a wchodząc na daną łódź, na pomoście nie może być ich
równocześnie więcej niż K. W momencie odpływania sternik na każdej łodzi musi dopilnować aby na
pomoście nie było żadnego wchodzącego pasażera. Jednocześnie musi dopilnować by liczba
pasażerów na danej łodzi nie przekroczyła Ni. Chętni na wycieczkę łodzią w różnym wieku (od 1 roku
do 80 lat), pojawiają się w sposób losowy co pewien czas.
Wycieczka łodzią 1 trwa określoną ilość czasu równą T1, wycieczka łodzią 2 trwa określoną ilość
czasu równą T2. Po dotarciu do przystani pasażerowie opuszczają łódź. Po opuszczeniu łodzi przez
ostatniego pasażera, kolejni pasażerowie próbują dostać się na pokład (pomost jest na tyle wąski, że
ruch w danym momencie może odbywać się tylko w jedną stronę).
Osoba, która chce uczestniczyć w wycieczce kupuje bilet, który upoważnia ją do korzystania z jednej
łodzi motorowej zgodnie z regulaminem:

- Dzieci poniżej 3 roku życia nie płacą za bilet
- Dzieci poniżej 15 roku życia muszą przebywać pod opieką osoby dorosłej i mogą płynąć
wraz z opiekunem jedynie na łodzi nr 2;
- Osoby powyżej 70 roku życia mogą płynąć jedynie na łodzi nr2;
- Osoby, które chcą powtórzyć wycieczkę w tym samym dniu mogą zakupić bilet z 50% zniżką
i wejść na dowolną łódź omijając kolejkę.

Każda z łodzi musi przerwać wykonywanie wycieczek przed czasem Tk po otrzymaniu polecenia
(sygnał1 dla łodzi 1, sygnał2 dla łodzi 2) od policji wodnej (jeżeli to polecenie nastąpi podczas
załadunku, łódź nie wypływa w rejs, a pasażerowie opuszczają łódź. Jeżeli polecenie dotrze do
sternika w trakcie rejsu łódź motorowa kończy bieżący rejs normalnie).
Napisz programy sternika, kasjera, pasażera i policjanta, które zagwarantują sprawną obsługę i
korzystanie z łodzi motorowych zgodnie z podanym regulaminem.
